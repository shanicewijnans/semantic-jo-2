<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Comeback Jo Bonten</title>
    <link rel="stylesheet" href="css/style.css">
</head>
<body>
    <div><h1>Comeback Jo Bonten</h1></div>
    <div>De langverwachte terugkeer van overlevingsexpert Jo Bonten is eindelijk een feit. Baexem's bekendste bejaarde weet immers hoe burgers in het door drugsgeweld geteisterde Amsterdam de rondvliegende kogels kunnen ontwijken.</div>
    <img src="img/jobonten.jpg" alt="jo bonten">

    <div><h2>Comeback survivalgoeroe met gejuich ontvangen</h2></div>
    <div>In een drie minuten durend item van herrezen televisieprogramma Man Bijt Hond rijgt Bonten de tips op een voor hem kenmerkende wijze, dus met hoge stem en soepele fysieke simulaties, aaneen. En dat nadat er jarenlang niets van de survivalgoeroe vernomen was. Ondanks een inmiddels twee jaar oude belofte voor een spoedige comeback.</div>
    
    <div><h2>Normaal doen</h2></div>
    <div>Bonten, die in het verleden faam verwierf met YouTube-filmpjes waarin hij met gewiekste gevechtstechnieken een oplossing voor iedere crisis in petto had, benadrukt dat het gevaar groot is. "In theorie kan iedereen een crimineel zijn", waarschuwt Bonten het volk. Het advies van de adviseur bij uitstek is echter simpel: "Gewoon normaal doen!"</div>

    <div><h2>Schaterlachen</h2></div>
    <div>Bonten kreeg vrijdagavond in het NPO-programma Jinek bijval van de Rotterdamse burgemeester Ahmed Aboutaleb. Die vond dat de tips van Bonten hout sneden. De overige tafelgasten reageerden geamuseerd op het energieke optreden van Bonten. Datzelfde gold voor de mannen aan tafel bij Veronica Inside, waar Bonten's expertise werd gadegeslagen door de schaterlachende voetbalanalisten Ren√© van der Gijp en Valentijn Driessen.</div>
    <div><iframe width="560" height="315" src="https://www.youtube.com/embed/t51HxJw4cXg?start=25" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></div>

    <div><h2>Engels</h2></div>
    <div>De comeback van Jo Bonten liet langer op zich wachten dan zijn volgelingen hadden gehoopt. De immens populaire filmpjes van Bonten stopten in 2014. Totdat hij in 2017 plotseling in een filmpje door het bos bleek te dartelen. Met de vlekkeloze Engelse woorden "Thanks for watching, and see you soon" leek Bonten toen al te hinten op een terugkeer, die uiteindelijk deze week dus werkelijkheid zou worden. Man Bijt Hond keerde deze week na een jarenlange afwezigheid terug op de buis bij SBS6.</div>

    <div><h2>Handige tips betreft het Corona Virus</h2></div>
    <div>In het nieuwe filmpje geeft Jo Bonten handige tips betreffende het Corona Virus:</div>
    <iframe width="560" height="315" src="https://www.youtube.com/embed/jCNCWz_65-o" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

    <div>Bron: <a href="https://www.1limburg.nl/comeback-survivalgoeroe-jo-bonten-met-gejuich-ontvangen">1limburg.nl</a></div>

</body>
</html>